---
layout: "page"
lang: "nl"
title: Missie
permalink: /nl/mission
---

# De missie van Learn LaTeX

Deze website is bedoeld om je te helpen je eerste stappen te zetten met LaTeX, een documentzetsysteem dat ontworpen is om hoogwaardige typografische output te produceren. 
LaTeX kan intimiderend zijn voor nieuwe gebruikers omdat het geen tekstverwerker is, en omdat het niet slechts één programma is. 
Ons doel hier is om je op weg te helpen zonder te proberen je alles in één keer te laten zien.

Om dat te doen, hebben we ongeveer 16 van de belangrijkste zaken die je moet weten verzameld en omgezet in korte 'lessen'. 
Elke les is heel doelgericht, zodat het niet te veel tijd kost om ze door te nemen. 
In elke les hebben we voorbeelden gegeven van wat je zou schrijven en deze zijn beschikbaar zodat je ze online kan uitproberen. 
Lees meer over [hoe voorbeelden werken](./help#examples) op de hulppagina.
