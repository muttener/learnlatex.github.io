---
layout: "lesson"
lang: "nl"
title: "Meer over: Documentatie raadplegen en hulp krijgen"
description: "Deze les laat zien waar je de bronbestanden van LaTeX zelf kan vinden."
toc-anchor-text: "Meer over: Documentatie raadplegen en hulp krijgen"
---

## Gedocumenteerde broncode van LaTeX

Het eerder besproken `texdoc`-commando is niet beperkt tot documentatie van pakketten.
Als je verder wil gaan dan de onderwerpen die in deze cursus aan bod komen en de LaTeX-implementatie in detail wil bestuderen, dan kunnen de volgende links je helpen.

De broncode van LaTeX zelf is beschikbaar als een LaTeX-opgemaakt document `source2e.pdf`, te openen met `texdoc source2e` of te vinden op [texdoc.org](https://texdoc.org/pkg/source2e).

Recente versies van LaTeX bevatten ook standaard de LaTeX3 programmeertaalcode, die voorheen beschikbaar was als het `expl3`-pakket.
Met `texdoc` kan je de [interfacebeschrijving van expl3](https://texdoc.org/pkg/interface3) bekijken (`texdoc interface3`), of de [volledige broncode van expl3](https://texdoc.org/pkg/source3) doornemen (`texdoc source3`).
